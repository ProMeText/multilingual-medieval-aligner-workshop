En ceste partie dit le comte que quant le roy
          artus se fu party de tanebourc luy et la royne il cheuaucha le premier iour iucqua ung
          sien chastel que len apelloit tanroc. la nuyt
          fu leans a grant compaignie de cheualiers et au matin commanda a la royne quelle sen alast a camaalot et il demoura a tanroc ou il seiourna ilec troys iours. Et quant il se party
          il erra iucqua ung boys. en ce boys auoit iadis este lancelot
          en prison deux yuers et ung este ches morgain la desloyal qui
          encores y estoit et auoit assez gens auec luy qui luy faisoient
          compaignie en toutes saisons. Lors se mist le roy ou boys et sa
          mesgnee o luy. et il nestoit pas trop haitie si foruoyerent tant
          quilz perdirent leur droit chemin de tout en tout. en telle
          maniere alerent tant que la nuyt uint obscure. Lors sarresta le roy et demanda a sa mesgnie que ferons nous nous
          auons perdu nostre droit chemin. Sire font ilz il nous uault
          mieulx demourer icy que aler auant car nous ne ferions que noustrauailler. a ce qu il ny a en ce boys ne recet ne meson que nous
          sachons. Si tendons cy nostre paueillon en ce pre et nous repousons mais huy. et demain si dieu plaist quant nous serons
          a chemin. nous ystrons bien du boys a nostre uoulente. Et le
          roy saccorde bien a ceste chose. Et si tost quilz eurent commence a tendre le paueillon si ouyrent assez pres deulx ung
          cor qui sonna par deux foiz. Par ma foy fait le roy il y
          a pres de nous gens. alez ueoir que cest. Saigremor le
          desree monta maintenant sur son cheual. et ala grant
          aleure celle part ou il auoit ouy le cor. si nest gueres ale
          quil trouua une tour moult grant moult fort et menuement carrelee et close de toutes pars de moult bons
          murs et de moult fors haulx et espes. et il uient a la
          porte et apelle.
         Quant le portier entend quil y a gens par dehors
          si demande qui cest. Ie suys fait il saigremor le
          Source gallica.bnf.fr Sibliotheque nationals de france. Departement des Manuscrits. français
          desree ung cheualier que messire le roy artus qui est en ce boys
          pres de cy a cy enuoye. et mande a ceulx de ce chastel quil
          y ueult ennuyt gesir. et quilz soient prestz et apareillez de
               le receuoir. comme uous deuez. car ie le uous ameneray maintenant cy. et toute sa compaignie. Sire fait le portier or
          uous souffrez ung pou sil uous plaist. tant que iaye parle a madame qui est lassus en sa chambre. si reuiendray
          tantost et uous orrez sa responce. Comment fait saigremor
          ny a il point de seigneur nennil fait il Or ua donc tost bel
          anni et reuiens tost. car ie ne uueil pas cy trop demourer.
          Le uarlet monte les degrez et uient a la dame et luy comte
          son message tout ainsi comme saigremor lauoit dit que le roy
          artus se uouloit herbreger leans. Et si tost que morgain oy
          ceste nouuelle si en a trop grant ioye et respont au uarlet.
          ua uistement au cheualier et luy dy quil ameine son seigneͬ le roy
          car il sera receu au mieulx que nous pourrons. et il reuient
          a saigremor et luy dist ce que sa dame mandoit
         Lors se part saigremor
          de la porte et reuient au roy et luy dist. Sire bien nousest aduenu. car nous auons trouue houstel ou uous serez bien herbrege a uostre uoulente sicomme len ma dit. Et quant le roy lentendy si dist a ceulx qui estoient auec luy. montons montons
          et nous en alons celle part. Quant il ouyrent le commandementdu roy si monterent tous et saigremor les conduit. et quantilz furent a la porte si la trouuerent ouuerte et entrerent enz
          car ilz ueoient le lieu moult bel et moult riche et bien herbrege ne neurent oncquez mais ueu a nul iour si bel houstel ne
          si bien seant comme il leur semble. Et il y auoit leans molt
          grant plante de cierges dont le luminaire estoit si grant quilz
          se merueilloient tousque ce pouoit estre. ne ny auoit leans
          mur ne paroic qui tout ne fust couuert de draps de soye
          et le roy demanda a saigremor ueistes uous onc mais ce.
          certes fait il nennil et le roy se seigne de ceste chose. car il
          nauoit oncquez ueu monstier ne eglise si richement entourez
          ne comme la court de leans estoit encourtinee. Certes fait
          le roy artus ie ne me merueille pas sil y a grant richesse leans
          car cy dehors en uoy ie trop grant oultrage. Le roy artus
          descendy leans et aussi firent tous les autres qui estoient
          auec luy. Et quant il entrerent en la grant sale de leans si
          encontrerent morgain auec luy cent que cheualiers que dames
          et damoiseles qui luy faisoient tousiours compaignie. si estoient
          tous si richement uestuz que oncquez a nulle feste que eust tenu
          le roy artus. ne uit len nulz cheualiers ne nulles dames aussi
          richement uestues comme ilz estoient tous communement par la
          sale. et quant ilz uoyent entrer leans le roy artus si sescrient tous a une uoix. Sire bien soyez uous uenu. benoiste soit
          la uoye qui ca uous amena. car iamais ne nous aduint si
          grant honneur comme il nous est aduenu de ce que uous estes uenu ceans herbreger et uostre belle compaignie. et le roy respont
          que dieu leur doint ioye a tous. Lors le prindrent et lassoyrent
          en la sale en une si belle chaere quil ne uit oncquez mais si luy
          est aduis si belle ne si uaillant comme elle estoit. et si tost
          que le roy fut assis et il eut laue ses mains si furent les tables mises tout incontinant tous ceulx qui estoient uenuz en
          la compaignie du roy ceulx qui estoient cheualiers. Et lors commencerent damoiseles a aporter mes a si tresgrant plante
                  comme silz eussent bien sceu la uenue du roy et de tous ses compaignons et le roy nauoit oncquez ueu en toute sa uie nulle
          table si riche de uesselle dor et dargent comme estoit celle.
          Et sil estoit ores en la cite de camaalot et fist tout son pouoir dauoir grant plante de mes. si nen eust il pas plus eu.
          quil en eut en celle table. ne neust pas este mieulx seruy
          ne plus cointement. si se merueilla fort dont si grant
          plante de tous biens pouoit uenir leans.
            Quant il eurent
          mange a grant plante tant comme il leur pleut le
          roy escoute en une chambre qui estoit pres de luy tous les diuers instrumens dont il ouy onc parler en sa uie et sonnoient tous ensemble et lun apres lautre si quil nauoit oncquez
          ouy nulle melodie en tout son aage qui tant luy fust doulx.
          ne plaisant a ouyr. En celle chambre auoit si tres grant clarte
          que cestoit merueilles. et tantost en uit yssir deux damoiseles
          moult belles qui portoient deux grans cierges en deux chandeliers dor et sen uiennent deuant le roy artus et luy dient. sire
          si uous uouliez et uostre plaisir fust il seroit mais huy bien temps
          de repouser car il est ia passe grant partie de la nuyt. Et uous
          auez ennnuyt tant cheuauche que uous estes tout trauaille comme
          nous cuidons. Et le roy respont quil uoudroit ia estre couche car
          il en a grant mestier. sire font elles nous sommes uenues cy poͬ uousconuoyer iucqua uostre lit. car il nous est ainsi commande. ce uueil
          ie bien fait le royLors se lieue le roy maintenant et sen uont
          par deuant luy en la chambre mesmes ou lancelot
          du lac auoit iadis tant demoure et en celle chambre auoit
          il pourtrait toute la uie de luy et de la royne genieure. En
          celle chambre coucherent les damoiseles du roy artus. Et
          quant il furent endormiz ilz sen partirent et reuindrent
          a leur dame. Et morgain pensa moult la nuyt tout lafaire de lancelot et de la royne Et dautre part elle se doute que si
          elle en descueuure la uerite. et lancelot oye parler quil lait
          sceu par lie tout le monde ne la pourroit garantir quil ne
          loccist. Assez pensa la nuyt morgain si elle luy dira ou si
          elle sen taira. car si elle le dit elle est en auanture de mort
          si lancelot le puet sauoir. et si elle luy cele elle nen uiendra
          iamais en si bon point de luy dire come elle est maintenant
          Elle demoura tant en ce penser quelle sendormy. Et au matin si tost quil fut iour il se leua et uint au roy artus et le
          salua moult bel et luy dist. Sire ie uous demande ung
          don en guerdon de tous les seruices que ie uous feisse oncquez. Et ie
                              le uous donne fait il si cest chose que ie uous puisse ou doye donner uous le me pouez bien donner fait elle. et sauez uous
          que cest. cest que uous seiournerez ceans huy et demain et
          sachez que si uous esties en la meilleur cite que uous aye
          ne serez uous pas mieulx seruy que uous serez ceans. car uousne saurez ia deuiser nulle chose que uous nayez. et il respont
          quil demourra leans sans faille puis quil le ma octroye.Sire fait elle ie uousdi que uous estes en la meson du siecle ou len uous desiroit plus a ueoir et sachez quil ny a homme ou monde queiayme plus que uous. et ie le doy bien faire si du tout nestoit
          faillie charnel amour. Dame fait le roy qui estes uous qui
          mamez tant comme uous dictes. car ie ne scay si me gabez
          Sire ie suis uostre seur charnel et ay nom morgain fille de
          la royne yguerne et du roy uterpandragon si nous engendra en lie si me deussez bien cognoistre. Et le roy la regarde
          et la cognoist. Lors sault sus le roy tout nu fors de ses brayes et de sa chemise. et luy fait la plus grant ioye du monde
          et luy dist quil est moult lie de ceste auanture et de ce que
          dieu luy a donne trouue la Car ie uous dy belle seur fait le
          roy que ie cuidoye grant piece a que uous feussez morte et trepassee de ce siecle. Et puis quil est ainsi que ie uous ay trouuee saine et haitie ie uousemmeneray auec moy a camaalot quant ie
          me partiray de ceans. Si que uous demourrez dores en auant
          a court et ferez compaignie a la royne geneure et ie scay bien
          quelle en sera moult lie et moult ioyeuse. quant elle scaura uerite de uous. et si amera moult uostre compaignie Beau
          frere fait elle de ce ne me requerez mie. car ie uous creance loyaument que iamais tant comme ie uiuray nyray a court. mes
          sans faille quant ie me partiray de cy ie iray en lisle de ualory ou les dames sont qui scaiuent tous les enchantemens
          du siecle. et le roy artus se uest et apareille et sasseoit en son
          lit et puis fait asseoir sa seur deiouste luy. si luy commence
  a demander de son estre. et elle luy en dit une partie et luy cele lautre si demourerent leans en telles paroles iucquez a
          heure de prime celuy iour fist moult beau temps et le soleil
          fut leue beau et cler qui se fery leans de toutes pars si que la
          chambre fut plus clere que deuant. et ilz furent seul a seul
          car ilz se delictoient moult tous deux a parler ensembles
          Et quant ilz eurent assez demande lun a lautre de son estre
          si auint que le roy commenca a regarder tout entour luy. et
          uit les ymages et les pourtaictures que lancelot y auoit faites
          quant il fut leans en prison.
                        Le roy artus sauoit bien tant de lectres
          quil pouoit bien entendre ung escript. Et quant il
          eut leu les lectres des ymages qui signifioient la deuise des
          pourtraictures tant quil cogneut apertement que celle
          chambre estoit painte des euures lancelot du lac et des cheualeries quil auoit faictes tant comme il fu nouueau cheualiersi ne uit oncquez ilec nulle chose quil ne cogneust a toute uoire par les nouuelles quon luy auoit aporte de iour en iour
                              de ses cheualeries comme il auoit fait les prouesces. Ainsi commenca le roy a lire toutes les euures lancelot et les cognut aux ymages qui racontoient le contenement galehot
          si fu trop esbahy et commenca a regarder ceste chose. et dist
          a soy mesmes tout basset. Certes si la signifiance de ces
          lectres est uraye. dont ma honny lancelot de la royne. car
          ie uoy tout en apert quil sen acointa comme ceste escripture
          le tesmoigue. cest la chose qui me mectra ou plus grant deul
          que ieusse oncquez. Ne plus ne me pouoit lancelot auiler quemoi honnir de ma feme
                        Lors dist le roy artus a morgain . Belle seur ie uous
          prie que uous me diez uerite de ce que ie uous demanderay
          Et elle respont que si fera elle uoulentiers si elle puet. fiancez le moy dont fait le roy. et elle luy promet. Or uous requier fait le roy sur uostre fiance que uous mauez faite que uousme diez qui a pourtrait ces ymages. et si uous en sauez la
          uraye signifiance si le me dictes. et ne laisse. pour nulle
          chose que uous ne le me diez Haa sire fait morgain quest
          ce que uous auez dit. Certes si ien disoye la uerite et cil qui
          fist les pourtraictures le scauoit nul fors dieu ne me poroit garantir quil ne moccist. Certes fait le roy il fault
          que uous le diez. et ie uous creance leaument comme roy
          ia par moy nen serez enuisee. Sire fait elle ne uous
          soufferiez uous pour rien que ie ne le uous die. Certes
          fait le roy nennil il conuient que uous le diez. Et ie le uousdiray doncquez fait elle en telle maniere que ia nen mentiray de mot Il est uoir fait morgain ie ne scay si uous le sauez encores que lancelot du lac ayme la royne genieure uostrefemme des le premier iour quil receut lordre de cheualerie et
          pour lamour de la royne quant il fut nouueau cheualier faisoit
          il toutes les prouesces quil faisoit. et ce peustes uous bien
          sauoir au chastel de la doloureuse garde. car quant uous y
          uenistes premier uous ny peustes entree quant len uous fist
          arrester sur la riuiere. Et quant uous y enuoyastes de par
          uous ung cheualier ny peut entrer. Mais si tost que keux y
          ala qui estoit cheualier de la royne il y entra. de ce ne uous aparceustes uous pas comme firent aucuns. Car uostre cheualier
          ny pouoit entrer. et le cheualier de la royne y entra
                        Certes fait le roy de ce ne
          mapparceu ie pas. mais toutesuoyes il aduint.
          ansi comme uous dictes. et ne scay si ce fut pour la royne
          ou pour moy. Sire fait elle il y a encor plus. Dictes fait
          le roy. Sire il ama moult madame la royne plus que nul
          homme mortel ne pourroit amer femme. mais oncquez ne luy
          descouury par luy ne par autre. pour samour auoir tant
          se trauailla il quil fist toutes les cheualieries que uous ueez ilec
          pourtraictes. grant temps fut en telle maniere quil ne
          faisoit que languir comme cil qui amoit et nestoit pas ame
          ne nousoit descouurir samour. et tant quil sacointa de galehot
          le fil de la geande le iour quil eut les armes noires quil uainqui lassemblee de uous deux sicomme le pourtrait que uous uoyez cy le uous enseigne et deuise et sicomme il eut fait la paix de uous et de galehot
          en tel maniere que lonneur en fu tout uostre si comme le pourtraict
          dit Galehot qui uit quil ne faisoit que empirer de iour en
          iour et quil auoit du tout perdu le boyre et le manger tant amoit la royne le hasta et pria tant que lancelot
          recogneut quil amoit tant la royne quil mouroit pour lie
          Et galehot luy dist tantost quil ne sesmayast pas de ceste
          chose car il feroit tant qu il auroit sa uoulente de la royne
          et il le fist tout ainsi quil le dist car il pria tant la royne
          quelle soctroya du tout a la uoulente de lancelot. et le saisy
          de samour par ung baiser. Assez fait il en auez dit. car ie
          y uoy ma honte et la traison lancelot. mais dictes moy
          qui a fait ces paintures. Certes fait elle lancelot. et uousdiray quant uous souuient il des deux assemblees qui furent a camaalos quant les compaignons de la table ronde
          distrent quilz nyroient pas a lassemblee ou lancelot fust
          deuers eulx. par ce quil emportoit tousiours le pris. Et
          quant lancelot le sceut. si se tourna contre eulx et leur
          fist laisser le champ a fine force et les fist fouyr en la cite
          de camaalot. uous en souuient il fait morgain ouil fait morgain. encor mest il aduis que ie la uoy. car ie ne fu oncquez puis
          en lieu ou ie ueisse autant faire darmes a ung cheualier comme il
          fist celuy iour. mais pour quoy lauez uous dit. Ie le dy fait
          elle par ce que quant il se party de la court il fut perdu pres
          de demy an si que len ne sauoit ou il estoit. Certes fait le
          roy uous dictes uoir Ie uous dy fait elle que lors le tins ie en
          prison en ceste chambre deux yuers et ung este et il y paigny
          ces ymages que uous ueez cy. Et encor y fust il en prison
          mais il fist la plus grant diablie que oncquez nul homme fist. Et
          que fut ce fait le roy. Certes fait il il rompy a ses mains
          les fers de ceste fenestre et luy monstra les fers quelle auoit
          despuis fait refaire et amander. Lors dist le roy que ce nestoit pas euure domme mais euure de deable.
                        Moult regarda
          souuent le roy la painture de la chambre et molt
          y pensa fort et fut grant piece sans dire mot. Et quant il
          a grant piece pense si dist. ceste chose me dist auant hier agrauain mais ie ne len creoye mie et cuidoye quil mentist. Mais
          cest chose qui est cy meine mon cuer a droite certaine uoye et
          a plus grant uerite ce me semble que deuant. Pour quoy ie
          dy que ie ne seray iamais aise iucqua ce que ien sache la pure uerite et sil ist ainsi comme ces ymages le tesmoignent que
          lancelot mait fait honte de moy honnir ma femme. ie me
          trauailleray tant quilz seront prins ensemble. et lors si ie
          ne fays telle iustice quil en sera parle a tousiours ie ne uueil
          iamais porter couronne. Autrement fait morgain uous
          deuroit dieu et tout le monde honnir. car il nest pas uray
          homme qui celle honte et ce deshonneur seuffre.
                        Assez parlerent de ceste
          chose ce matin le roy et sa seur et moult lammonesta morgain quil uangeast tantost ceste honte. Et il luy
          creanca comme roy que si feroit il si cruelement quil en seroit
          parle a tousiours mais. On les prandra bien ensembles
          dist morgain si on sen ueult prendre garde. Ien feray tant
          dist le roy que si lun ayme lautre de si fole amour comme uousme dictes ie les feray prendre ensembles auant que soit ung
          moy si lancelot uient a court
                              Celuy iour demoura le roy
          entiere. et elle hayoit plus lancelot que nul homme par ce quelle
          auec sa seur le landemain et toute la sepmaine
          sauoit que la royne lamoit. si ne fina oncquez tant comme la
          royne fut auecquez luy de lamonester quil uangeast sa honte
          quant il sera a camaalot. Belle seur fait le roy il ne men
  fault pas prier car ie ne lerroye pas pour la moitie de
          mon royaume que ie nen fusse ce qui ien pense Le roy
          seiourna leans toute la sepmaine entiere. Car le lieu estoit
          si beau et si plaisant et le bois plantureue de bestes sauuages. dont le roy print tant toute la sepmaine que assez si
          trauailla Mais cy laisse li comte a parler du roy artus et de morgain sa seur. fors quil dit que tant quil demoura leans il ne uoult que nul entrast en la chambre.
          fors luy et morgain sa seur afin quilz ne ueissent les letres
          et ne leussent les pourtraictures qui si apertement deuisoient sa honte. car cestoit lomme du monde qui plus doutoit honte. afin que la parole nen fust ailleurs portee
          Or sen taist le comte et parle de lancelot de boort et de
          ceulx de sa compaignie dont il y auoit assez
  