 CAP. 1.  Quomodo diuiduntur potentiæ animæ, et in quibus potentiis habent esse virtutes.  Ostquam auxiliante Deo conpleuimus primam partem huius primi libri, in quo agitur de regimine sui. Ostendentes in quo reges et principes suam felicitatem debeant ponere, quia non decet eos suum finem ponere in diuitijs, nec in ciuili
              potentia, nec in aliquibus talibus, sed omnibus his (vt
              supra plenius probabatar ) debent vti tanquam organis ad
              felicitatem. Suam autem felicitatem ponere debent in actu
              prudentiæ, prout talis actus est imperatus à
            charitate:nam tuncreges habent felicitatem suo fatui debitam et
              condignan, quando instigante dei dilectione secundum prudentiam
              regitiuam, gentem sibi commissam secundum legem et
              rattionem sancte et iustè regant. Principaliter ergo
              regum felicitas ponenda est in ipso deo, et ex cognitione
            et dilectione eius studium suum et vitam suam ad hoc
              ordinare debet, vt cognoscentes et diligentes deum,
              tanquam veri minstri eius secundum ordinem rationis dirigant
              populum sibi commissum. His ergo ita peractis, et
              ostenso in quo reges ponere debeant suum finem secundum
              ordinem superius prætaxatum, restat ostendere quibus
              virtutibus reges pollere debeant. Virtutes autem quædam
              sunt quidam ornatus, et quædam perfectiones animæ. Oportet ergo prius ostendere, quot sunt potentiæ animæ,
            et in quibus potentijs habent esse virtutes. Consequenter
              autem manifestabitur, quomodo virtutes sunt diftinguendæ.
              Postea vero ostendemus, quot sunt numero huiusmodi
              virtutes, et quæ illarum sunt principales, et
            secundariæ.  Deinde autem declarabitur singulariter, quæ sit
              vnaquæ illarum virtutum, et quomodo decet reges et
              principes tales virtutes habere. Potentiæ autem animæ sic
              distingui possunt, quia potentiæ animæ quædam sunt
              naturales, quædam cognitiuæ sensitiuæ, quædam appetitiuæ,
              et quædam intellectiuæ. Natarales potentiæ sunt illæ, in
              quibus communicamus cum vegetabilibus et plantis, vt
              potentia nutritiua, augmentatiua, generatiua, et talia quæ
              etiam ipsis arboribus competunt. Potentiæ vero cognitiuæ
              sensitiuæ, sunt visus, gustus, auditus, et talia, in
            quibus comunicamus cum brutis. Appetitiuæ vero
              distinguuntur: nam quidam appetitus est in homine, in quo non
              communicat cum brucis, vt est appetitus sequens
              intellectum:quidam vero in quo communicat cum eis, vt appetitus
              sequenssensum Appetitus autem sequens sensum potest
              nominari sensualitas: sequens intellectum nominatur
              voluntas: secundum quem modum loquendi bruta habent sensualitatem et appetitum sensitiuum, sed non habent
              uoluntatem et intellectum. Virtutes ergo, de quibus loqui
              intendimus, quæ sunt quidam habitus laudabiles, vel erit
            in potentijs naturalibus, vel in ipsis sensibus, vel in
              appetitu sensitiuo, vel in appetitu intellectiuo, vel in ipso
              intelle cu, vel in omnibus his, vel in aliquibus horum. In
              potentijs autem naturalibus esse non possunt. quod
              tripliciter patet. Primo, quia ex naturalibus nec laudamur, nec
              vi tuperamur : nullus enim dicitur bonus homo ex eo quod
              habeat digestiuam bonam, vel bonam augmentatiuam. Secundo, in talibus non habent esse virtutes: quia
            virtus est aliquid secundum ronnem, vt probari habet secundo
            Ethi.  Potentiæ autem naturales (secundum quod huiusmodi
              ) rationi non obediunt : nam siue quis ratiocinetur,
              siue velit non propter hoc (per se loquendo ) potentiæ
              naturales variantur in actibus suis, sed semper secundum
              modum sibi possibilem suas actiones efficiunt. Tertio
            in talibus potentijs non sunt habitus et virtutes, qui
            habitus sunt ad determinandum potentias, vt bene vel male agant.
              vt per habitus vitiosos determinatur potentia ad agendum
              male, per virtuosos ad agendum bene : cum ergo natura
              sit determinata ad vnum, et potentiæ naturales
              sufficienter determinentur ad agendum, ex natura sua secundum
              eas nec sumus vitiosi, nec virtuosi, vt hic de vitio, et
              virtute loquimur: quare in eis huiusmodi virtutes esse non
              possunt. His ergo tribus rationibus, per quas probatum
              est virtutes non esse in potentijs naturalibus, probari
              potest eas non esse in cognitione sensitiua, siue in
            potentiis sensitiuis. Nam sicut non laudamur, nec vituperamur ex
              potentiis naturalibus: sic non laudamur, nec
              vituperamu ex sensibus. Nam sicut nullus laudatur tanquam
              bonus homo, ex eo quod bene digerit, vel bene crescit: sic
            non laudatur ex eo quod acute videt, vel subtiliter audit,
            nisi forte hoc esset per accidens, vt si quis ex superflua
              comestione, vel ex nimia potatione incurrisset ophthalmiam
              oculorum, ne bene videret, vel debilitatem stomachi, ne
              bene digereret: increparetur ille, non quia male
            digerit, vel quia non clare videt, quia clare videre, et bene
              digerere(per se loquendo) non est in potestate hominis: sed
              increparetur ex nimio potu, vel ex superfluo cibo, nam
              erat in potestate sua, vt posset vti potu, et cibo
              moderate Secundo in sensibus non est ponenda virtus moralis,
              quia sicut potentiæ naturales non obediunt rationi, quia
              secum dum regulam rationis nullus magis vel minus
              augetur, vel magis et minus digerit : sic nec sensus obediunt
              rationi, non enim est in potestate hominis videre
            clarius, vel minus clare:quare si virtus moralis est aliquid
              secundum rationem, huiusmodi virtus in sensibus poni non
            debet.  Tertio in talibus non est moralis virtus, quia sicut
              potentiæ naturales sufficienter determinantur ad actiones
              suas per suam naturam: sic et sensus. Nam sicut ignis
              tantum calefacit, quantum potest calefacere, propter
              quod, quia determinatus est in actione sua, nec laudatur,
            nec vi tuperatur, nec est in eo virtus moralis: sic quia
              potentia digestiua tantum digerit quantum potest digerere. et
              oculus tantum videt quantum potest videre, in eis virtus
              moralis esse non potest, Nam per virtutem moralem
              determinatur potentia ad agendum: hæc autem sufficienter
              determinantur ad actiones proprias per naturam: non
              ergo indigent virtute morali Si ergo nec in potentijs
              naturalibus, nec in sensibus est virtus moralis, cum præter
              potentias naturales et sensus non sit nisi intellectus, et
              appetitus intellectiuus, et sensitiuus, oportet esse in
            talibus virstutes morales. 